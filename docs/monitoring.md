# Monitoraggio

Qui si raccolgono tutte le strategie adottate dal team al fine di monitorare e controllare l'andamento del progetto. Come già specificato più volte, il team ha come obiettivo (tra gli altri) formarsi nel campo del game development e della game industry in generale. Per perseguire tale obiettivo, il team ha deciso di adottare un monitoraggio pervasivo e continuo, in modo da poter identificare chiaramente le proprie skill, le proprie lacune e le aree di miglioramento. Si crede fermamente che l'unico modo per poter migliorare sia tramite dati oggettivi e misurabili, da cui fare analisi e trarre conclusioni.

## Sistema di reporting

Il sistema di reporting adottato dal team prevede la produzione di tre tipi di report:

- current period report
- cumulative report
- exception report

Tutti e tre i report vengono prodotti una volta a settimana. Si è a conoscenza del fatto che questa frequenza è piuttosto alta, ma si ritiene che sia necessaria per poter raggiungere gli obiettivi prefissati. Si è anche a conoscenza del fatto che questa frequenza potrebbe essere eccessiva in progetti più grandi e con team più esperti, ma si ritiene che per il contesto attuale sia la scelta migliore.

### Current period report

Questo report contiene tutte le informazioni relative al periodo di riferimento (la settimana appena conclusa). In particolare, contiene:

- il tempo lavorato da ciascun membro del team
- i task iniziati, completati e in corso
- i rischi e i problemi emersi/risolti
- il budget speso

Questo report viene prodotto dal project manager ed è di fondamentale importanza per poter vedere con chiarezza l'andamento del progetto. In un contesto dove le presenze sono variabili, questo report aiuta a tenere traccia del lavoro effettivamente svolto e rimanere allineati con gli obiettivi.

### Cumulative report

Questo report contiene tutte le informazioni relative al progetto dall'inizio fino al periodo di riferimento (la settimana appena conclusa). In particolare, contiene:

- il Gantt aggiornato
- il milestone trend chart aggiornato
- il Earned Value chart aggiornato
- il schedule performance index aggiornato

Questo report viene prodotto dal project manager. Ancora una volta, il suo principale scopo è quello di monitorare e controllare la produttività del team, in modo da poter identificare eventuali problemi e aree di miglioramento.

### Exception report

Questo report contiene tutte le informazioni relative a rischi e problemi emersi e/o risolti dall'inizio del progetto fino al periodo di riferimento (la settimana appena conclusa).

Esso si sfrutta come strumento per dirigere i problem resolution meeting, in cui si analizzano i problemi più gravi, persistenti o ricorrenti e si cerca di risolverli in modo efficace.

## Analisi delle performance

Ci sono vari indicatori che il team utilizza per monitorare le proprie performance. Tutti questi indicatori vengono calcolati settimanalmente tramite il Cumulative Report. In particolare, si monitorano:

- **Gantt**: il Gantt viene aggiornato settimanalmente per tenere traccia dell'avanzamento del progetto. Ogni sua variazione è sfruttata dal project manager per poter adeguare le stime future.
- **Milestone Trend Chart**: questo grafico viene utilizzato per monitorare la produttività del team. Si utilizza a supporto del Gantt per poter identificare eventuali ritardi o anticipi nella schedula.
- **Earned Value Chart**: questo grafico viene utilizzato per monitorare l'andamento del progetto nel tempo. Viene utilizzato per analizzare l'equilibrio del team, in modo da avere a colpo d'occhio i periodi di maggiore e minore produttività e quanto velocemente questi cambino.
- **Schedule Performance Index (SPI)**: questo indice viene utilizzato per monitorare l'andamento della schedula ed è calcolato a partire dall'Earned Value Chart. Un valore maggiore di 1 indica che il progetto è in anticipo rispetto alla schedula, mentre un valore minore di 1 indica che il progetto è in ritardo.

## Estrazione dei dati

Perchè il PM possa produrre i report e calcolare gli indicatori, è necessario che i membri del team estraggano e forniscano i dati necessari. I daily status meeting sono stati sfruttati proprio per questo scopo. Grazie al [daily status meeting template](./appendices/daily-meeting-template.md) ogni membro del team era guidato nell'estrazione e la produzione dei dati risultava semplice e veloce. Da questo meeting, se un qualsiasi membro del team esponeva un problema, questo veniva registrato nell'issue log e discusso nel problem resolution meeting che sarebbe stato effettuato a seguire. Oltre ai problemi, si registravano anche i cambi di scope richiesti e, se accettati seguendo l'iter, aggiornando la scope bank.
